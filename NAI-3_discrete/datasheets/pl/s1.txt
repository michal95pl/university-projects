Czy Francuskie Scorpene trafią do MW RP?

Wiele wskazuje na to że będziemy mieć "rok francuski" w SZ RP i nastąpi mocne przyspieszenie budowania różnych bilateralnych relacji z Republiką. Zarówno gospodarczych jak i militarnych. W tym zakupów uzbrojenia. 

Czy Scorpene byłyby dobrym wyborem? 
Bez wątpienia znacznie lepszym niż absurdalne boomery z Korei Południowej (kompletnie nie nadające się na Bałtyk) czy też wirtualny A26 ze Szwecji.  
Tak jak pisałem - gdyby abstrahować od polityki i finansów to niemieckie U212 w nowszych wersjach byłyby najlepsze.  Swoją opinię opieram o rozmowy z polskimi podwodnikami którzy wskazywali na szereg przewag U212 w naszych uwarunkowaniach nad innymi konstrukcjami: stal amagnetyczna, możliwość kładzenia okrętu na dnie Bałtyku, małe wymiary, najlepszy na świecie układ napędu niezależny od powietrza (AIP) kilkaset wyeksportowanych OP przez tego producenta w tym kilkadziesiąt na licencjach, otwarta możliwość integracji innego uzbrojenia niż niemieckie tylko itp. 
Natomiast Scorpene...cóż - Scorpene od początku była projektem eksportowym i to w ostrej konkurencji do U210, U214.  Zakładano że będzie to OP eksportowany do krajów które   są albo tradycyjnymi rynkami dla francuskiej zbrojeniówki albo chwilowo NIE CHCĄ kupować od Niemców. W efekcie Scorpene trafiły do MW Indii (6 sztuk), Chile (2 sztuki), Malezji (2 sztuki), maja trafić do Indonezji (2 sztuki) oraz są budowane w Brazylii (4 sztuki, mają być podstawą do okrętów atomowych tego kraju). 
Przy czym oczywiście są to nowoczesne okręty podwodne o wyporności od 1540 do 1900 ton i długości od 61 do 71m, zabierają całkiem pokaźny zapas uzbrojenia, trudno też mieć obiekcje do francuskich sonarów czy systemów dowodzenia lub też uzbrojenia. To są bardzo dobre okręty ale niestety nie mają pewnych cech które posiadają Ubooty U212 a które na Bałtyku byłyby bardzo przydatne.  Natomiast sprzedaż uzbrojenia to głownie polityka i...finansowanie oraz budowanie krajowego "systemu" wokół pozyskiwanego uzbrojenia. 

Oczywiście jeżeli w ramach budowania relacji z Republiką  Polska zakupi np 3 OP Scorpene to marynarze nie będą narzekać ponieważ wszystko jest lepsze niż Orzeł :) a Scorpeny są nowoczesne. 

Pytanie tylko jak zostałaby rozwiązana kwestia szkolenia do czasu dostawy finalnych okrętów. Niemcy lub ich partnerzy biznesowi mają U212 "na kołkach" możliwe do dzierżawy do czasu dostawy docelowych OP. Sama  Bundesmarine ma bodajże dwie nie obsadzone z powodów kadrowych 2012.  W przypadku Scorpene opcji takiej nie ma niestety - o ile się orientuję. 

ps. tutaj pisałem czemu rakiety cruise (każdy oferent na Orkę ma opcję używania takowych) nie powinny być kryterium wyboru OP dla Marynarki Wojennej: