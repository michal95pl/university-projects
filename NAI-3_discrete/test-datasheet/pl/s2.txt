A tutaj w jednej kwestii pozwolę sobie nie zgodzić się z 
 - uważam że teza Dawida "przegrał Iran który mimo użycia kilkuset środków napadu powietrznego nie był w stanie zagrozić celom w Izraelu"  jest zbyt optymistyczna ponieważ jednak z 110 odpalonych MRBM (rakiet balistycznych średniego zasięgu) 7 trafiło w rejon bazy.
W przypadku rakiet balistycznych średniego zasięgu uzbrojonych w głowicę atomową teoretycznie wystarczy jedno skuteczne trafienie.  Oczywiście trudno podejrzewać Iran o możliwość posiadania kilkuset głowic "A" na tyle miniaturyzowanych aby nadawał się do przenoszenia ale nawet kilka z nich dołączonych do ataku kilkuset konwencjonalnych MRBM może pokonać obronę - co prawda na zasadzie przypadku.  Zatem jeżeli to był tylko test przełamywania obrony przeciwrakietowej Izraela  ze strony Iranu to zapewne...skuteczny. Pokazał bowiem że przy bardzo wysokim koszcie użycia kilkuset MRBM "da się". 
Oczywiście - tak jak pisałem -  Z punktu skuteczności konwencjonalnego ataku pociskami balistycznymi średniego zasięgu 6% skuteczność jest porażką. Z punktu testowania ile rakiet potrzeba żeby owe z głowicami "A" miały szans przedarcia się ów atak był skutecznym testem. Choć jego rezultat jest niejednoznaczny bo pokazuje że potrzeba ataku kilkuset(sic!) rakiet balistycznych średniego zasięgu aby pokonać obronę przeciwrakietową Izraela.  A tylu Iran z głowicami atomowymi ("A") raczej mieć nie będzie - podobnie jak inne kraje mające broń atomową jako gwarant nienaruszalności reżimu politycznego. Jest to wynik zatem niejednoznaczny z punktu agresora (potrzeba miksowania cennych pojedynczych rakiet z głowicami "A" z literalnie setkami konwencjonalnych) ale nie nazwałbym go "porażką". 

Oczywiście Amerykanie mieli zapas (AEGIS i SM6  oraz THAAD) środków które mogliby przemieścić do osłony Izraela ale i  Irańczycy mogliby dopisać prawdopodobnie jedno zero do ilości środków ataku jakie są w stanie odpalić na Izrael jednej nocy. 
Zatem gdyby poleciało nie 331 a 3300 środków napadu z czego nie 110 a np 300-300 MRBM mówilibyśmy o zupełnie innych szansach przełamania obrony państwa Izrael. Zwłaszcza balistykami. Bo co do cruise i dronów to pełna zgoda: wielkie  strzelanie do indyków 2.0  zresztą w starciu Adirów z zestawem małego modelarza (Szachedy) trudno oczekiwać innego rezultatu. 
Ale jak widać poważnym problemem są rakiety balistyczne średniego zasięgu.