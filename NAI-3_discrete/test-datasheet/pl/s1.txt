Myślę że w temacie zakupów koreańskich warto jeszcze podkreślić kontekst w jakich się one dokonywały. Ponieważ następuje gremialne pomijanie kilku faktów. 

Pamiętajcie o tym że decyzje o zakupach w Korei zapadały w momencie jak wysłaliśmy na Ukrainę
80% posiadanych Krabów lub jak zapadły decyzje o wysłaniu około 50% 2S1 Goździk, 40% czołgów rodziny T-72M1 i PT-91, 25% systemów OPL wojsk, 35% BWP-1, i można by tak jeszcze wymieniać. Na czele z brakiem samolotów dla prawie dwóch eskadr lotnictwa. 
Na skutek dostaw SpW na Ukrainę - całkowicie słusznych! - WL "wirtualnie straciły" 1 z 4 dywizji.  Oczywiście można się spierać o liczenie kompani "x" lub "y" więcej/mniej ale rzędem wielkości na określenie ilości podarowanego SpW Ukrainie jest od 25 do 30% stanu WL z 2022 roku. Przeliczeniowo w zasadzie jedna z czterech dywizji. 

Zatem bezwzględny priorytet miało zapewnianie pewnych określonych zdolności i zakupy SpW za sprzęt podarowany Ukrainie.  Sprzęt który daliśmy my i Czesi był tym co pozwoliło uzupełnić straty po 2022 SZU i walczyć nadal. Na obcym terytorium bez ceny krwi żołnierza polskiego. To było super efektywnie wydatkowane środków i tych milardów które był wart - głównie przestarzały sprzęt. Nie ma go co żałować ponieważ dzięki tym ogromnym dostawom z 2022 roku Ukraina rewelacyjnie wykrwawia Rosjan. Co jest w naszym bezpośrednim interesie. 

Natomiast oczywiście wymuszało to pilne i forsowne zakupy i...bez "księżniczkowania" niestety. Owe pójście na skróty nałożyło się na typową słabość systemową naszego państwa oraz SZ RP gdzie trudno, naprawdę BARDZO trudno jest pokazać udane i systemowe wdrożenia nowego SpW.   Do tego dekady zaniedbań każdej z opcji politycznych które w temacie np. lotnictwa spowodowałyby że bez zakupu "fafików" pozbylibyśmy się dwóch eskadr wyszkolonych pilotów, SILowców itp.  Co wyszłoby drożej niż zakup FA50. 
Dlatego byłbym jednak dość wyważony w fajerwerkach potępiania części MONu za zakupy z poprzednich dwóch lat. Już pomijam że konia z rzędem temu kto mi pokaże zakupu zagraniczne gdzie uwzględniano LCC i budowanie krajowych zdolności. Koledzy po fachu jadą z tematem bo wdzięczny i prosty do jechania ale każdy wie to samo: w poprzednich latach wojsko zawsze podawało goły koszt zakupu maszyn z możliwie małym pakietem startowym żeby przepchnąć zakup czegokolwiek - a potem jak w dowcipie o hodowli rekordowych rozmiarem świń (co to im zadek klejem przyklejano do ściany chlewu a potem co dzień o 1cm odsuwano koryto) zaczynało się doszywanie różnych kosztów (albo i nie) i rozwlekanie programu na lata. Wojskowi w MON nauczyłi się robić zakupy w ramach pewnej patologii gdzie podawano politykom 1/5 max 1/4 realnego kosztu zakupu. Inaczej program był uwalany jako "za drogi".  Efektem były kolejne patologie - a to brak wersji specjalistycznych w  KTO Rosomak,a to brak trenażerów brygady i centrum obsługowego  ppk Spike, a to Himarsy z półki, każdy jeden przetarg śmigłowcowy, oj było tego dużo.  
Paradoksalnie przemysł krajowy pozbawiony wsparcia ambasad i lobbystów miał tutaj pod górkę zatem koszty Kraba, RAKa, Pilicy, Pioruna, Mewy w MW itp podawano zwykle bardziej realnie i z sensowniejszymi pakietami obsługi.  

Kończąc ten wywód: do zakupów koreańskich można mieć bardzo dużo "ale" niemniej nie można zapominać dlaczego musiały być robione - a kontekstem jest "wyparowanie" sprzętu dla w zasadzie jednej z czterech dywizji. Co nałożyło się na istniejące "od zawsze" w MONie patologie dotyczące zakupów oraz słabość instytucjonalną państwa. 